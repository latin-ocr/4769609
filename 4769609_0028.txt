22

 

sensus humanitatis relinquatur. Quodsi nos, quorum itinera et profectiones multo faciliora sunt
quam hominis Homerici, quorum vitae commoditates magis in rebus extrinsecus agitatis quam in
hominibus eorumque voluntate positae sunt, ad humanitatem informamur proficiscendo, quanti
momenti putamus ad benevolentiam hominibus praestandam fuisse eorum peregrinationes, quibus
itinera facientibus nisi hospitiis nulla re auxilium ferri potuit?

Proximum est, ut de amicitiis dicamus. Quarum iungendarum et servandarum quum maxime
omnium mortalium Graecos fuisse studiosos constet, facile intellegitur, eos ne hac in re quidem a
moribus maiorum ita defecisse, ut non ex Achille et Patroclo exemplum sibi sumerent. Quid ita?
Quia amicitiam, ut ait Cicero, nisi in bonis,¹4³) esse non posse Achilles et Patroclus, si quisquam,
declaraverunt, quum non modo summis virtutibus inter onmes praestantes exsisterent, sed etiam tam
fideli, tam sancta, tam perfecta amicitia praeter ceteros florerent, ut hic Achillis armis indutus in
locum eius succederet confidens, se eandem, quam Achilles consecutus erat, gloriam adipisci posse,
ut ille immaturam mortem vitae longae praeferret, dummodo amicum ulcisceretur. Amicitia autem
quum non e sanguinis coniunctione suspensa sit, sed contrahatur a viris bonis, qui alter alterum
propter similitudinem morum et studiorum amant, dignissima est homine libero et eum aptiorem ad
optima 'quaeque suscipienda facit. Itaque ut Odyssea in societate connubii et familiae commendanda
et laudanda versari, sic tota Ilias agere de amicitia illustranda et celebranda videtur. Amore enim
Patrocli commotus Achilles usque eo iram cohibuit, ut amicum suis armis ornatum suo loco contra
Troianos pugnatum proficisci pateretur, atque etiam eodem amore incensus ira deposita, postquam
cum Agamemnone reconciliatus est, eam pugnam recepit, cuius tam diu expers fuerat, et crudelissime
in Hectorem consuluit. Nec vero quidquam ei potuit τραγικώτερον accidere, quam quod ipse pro
immodica ira punitus est, damnum faciens amici, quo nihil ei carius fuit. Nihil igitur reliquum
erat, nisi ut quem amicum viventem non iam in deliciis habuit, eum mortuum et poenis ab Hectore
repetendis et magnificentia sepulturae honoraret. Et profecto confecit hoc utrumque ita, ut, qualis
et quanta fuisset ea amicitia, eluceret magis mortuo Patroclo quam vivo. Nec vero amicitiam
Achillis et Patrocli aut unam et solam fuisse aut commenticiam esse, sed inultos homines
Homericos, sive armorum socios, sive familiares similiter inter se amasse et, si amicos vita
superavissent, mortuos pro viribus condendos curasse non modo inde apparet, quod Homerus
multorum commilitonum et amicorum mentionem facit,¹44) sed etiam per se credibile est. An
non Homerus est is poeta in primis, qui quum multis rebus tum maxime eo nos sensu pulchri
imbuat, quod, quidquid exponit, e vita ductum est? Sed in rebus apertissimis nimium longi sumus.
Mortuis igitur mos erat ut non modo lacrimis et lamentatione, sed etiam pompa exsequiarum iusta
persolverentur. Quod nisi fieri poterat, simpliciter funus humandum erat et tumulus exaggerandus,
quippe quum qui mortuus erat nisi sepultus requiescere nequiret.14⁶) Sed simulac- et lugentibus et
mortuis satisfactum erat, ii qui superstites mortuorum erant, adeo non iam moriendi, sed vivendi
memores erant, ut e vestigio ad ludos se conferrent, 'in quibus faciendis quam iucunde tempus
tererent, e ludis funebribus intellegitur, quibus Achilles supremo in Patroclum officio functus suos
et Patrocli commilitones delectari iussit.¹4⁶) Etenim illud genus hominum quam vivendi amans
erat tam celeriter satietate lugendi capiebatur.

De mortuis loquimur et de iis, quae ad mortuorum honorem fieri solebant. Quid tandem? qui
in vita sunt nonne multo magis, ut sunt honorum cupidi, honoribus afficiendi sunt? Restat igitur,
ut exponamus quid homo Homericus de honore iudicaverit. ⁴ Atque in ea re αἰδώςω) id est verecundia,
qua qui commoti sunt, ne quid indecori committant, pietatem in deos praestant, distinguenda

