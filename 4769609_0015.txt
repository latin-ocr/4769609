exactissime decerneret. quando Hectori moriendum esset. Itaque quum locum ad fontes situm
quartum Achilles et Hector contingerent, Iuppiter ipse disposuit lances³⁶) aureae librae et imposuit
iis duas mortiferas sortes Achillis et Hectoris atque mediam lancem tenens eas pependit„ Tum vero
prolapsa est ad inferos Hectoris sors, qua re eum deseruit Apollo. Reputa animo, nullam esse
accuratam definitionem nisi vel numerando vel metiendo: iam intelleges, Iovem
in fato explorando haud aliter versari ac physicos in natura examinanda. Nec non
ut physici nequeunt naturae imperare, id est, vim a natura datam in rem suam
convertere et quasi bene collocare, nisi sequantur leges naturae a se cognitas, ita
summi dei nulla iam esse potestas videtur, nisi ipse se accommodat ad ea, quae
fato fiunt.

En eausa, cur recte dici potuerit, ne hominem Homericum quidem plane fugisse necessitatem
fatalem, quae si plus valeret, liberiori potestati deorum laxiorem locum non esse. 'Et vero continet
illa necessitas tamquam igniculos et semina eius doctrinae atque eius religionis, ad quas homo
Homericus, quae eius erat indoles, aspirare non potuit. Assentiendum igitur est L. Feuerbach
affirmanti,³⁷) ubi fatalis necessitas regnaret, ibi cedendum esse diis. Nam dii vel deus sine dubio
supervacanei sunt, si per se mundum regit et gubernat fatum, id est, ut ait Cicero, ordo seriesque
causarum, quum causa causae nexa rem ex se gignat.³⁸) ltaque Epicurus deos intermundia habitare
opinatur.³⁹) Quo factum est, ut ii philosophi, qui in ea necessitate fatali non acquiescebant quippe
putantes, omnem eius modi doctrinam de fatali necessitate repugnare rationi, ipsa ea cogitatione
necessitatis cogerentur discernere mundum empiricum a mundo intelligibili ita, ut quibus ideis in
illo locum non relietum esse, in hoc patere docerent.4⁰) L. Feuerbach autem persuasum habet,
nullos esse deos, nisi ad optationes hominum revocarentur, qui, simulac intellexissent, omnes res
suspensas esse e fatali necessitate, non iam haberent, quod crederent esse deos: neque enim fieri
posse, ut quisquam optaret, quod se assequi non posse videret: ubi autem homines desinerent quidquam
optare, quid opus esse diis, utpote quorum esset, quae homines vellent, perficeret>⁴¹)

Sed de fato hof: loco satis dictum est. Nunc explicabo, cur existimandum sit. e natura
deorum Homericorum cognosci naturam hominis Homerici. Quis enim est, qui dubitet, quin, qualem
quisque deum habendum esse putet, talis ipse sit? Xenophanes igitur, unus de Eleaticis philosophis,
suo iure affirmavit, si leones et boves manus haberent et pingere possent, diis suis eam daturos esse
formam, quam ipsi haberent. Nec vero ita esse ideo negandum videtur, quod dii hominibus antefe-
rendi sint propter virtutes et bona, quibus si homines praediti essent, non esset quod deos venerarentur.
Quae tandem sunt istae virtutes et ista bona? Iustitiane‘? At homo Homericus, quum deos precatur,
ut iustitia fiat, eo ipso ostendit, se iustitiae amantissimum esse. An sapientia? At quod Iuppiter
nominatur εὐρύοπα, ⁴²) quum homines parum valeant mentis acie,4³) argumentum est maximum, quo
demonstratur, ab hominibus sapientiam plurimi aestimatam esse utpote credentibus, summum deum
non posse summae sapientiae non esse. An vita beata, semper idem vultus, serena frons, animi
tranquillitas, securitas? At homo Homericus eam felicitatem eamque animi aequitatem, quas ipse
in perpetuum assequi non potuit, diis attributas esse voluit, ut contemplatione saltem earum rerum
delectaretur, quibus ipse egeret. An immortalitas animi? At quos deos felicissimos esse credidit.
eos mortales esse negavit, quod mors si cui quotidie immineret, animum maestitia afficeret, si adesset,
finem faceret felicitati.4³) Dii igitur quamvis potentia et felicitate homines superent, quamvis propter
immortalitatem videantur non comparandi cum hominibus, tamen adeo non abhorrent a natura
hominum, ut vita deorum tamquam quoddam speculum sit, unde eluceat, quid homines voluerint,

