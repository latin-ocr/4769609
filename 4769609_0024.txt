18

quid de rebus humanis sentiendum esse putet. Adeo non quibusdam sententiis addictus est Ho-
merus, ut vel eas, quae latissime pateant, in omnibus rebus valere videatur negare. Quare non au-
diendi sunt ii, qui affirmant, Homerum ipsum vel hominem Homericum Iovi dicenti, vitam humanam
miseriarum omnium plenissimam esse,¹⁰⁸) ita assentiendum esse existimasse, ut persuasum habuerint,
demonstrari posse, in vita humana praeponderari bona malis. Qui autem ipsi aut in miseria sunt
aut ex ea modo effugerunt et qui alios calamitate afflictos vident, non potest fieri, quin pro rei
magnitudine in summa severitate versentur. Atqui miseria vel calamitas omnibus hominibus est
communis nec quisquam prudens inveniatur, qui, si ipse ad tempus felix sibi videtur, non metuat,
ne, quanta sit mobilitas et imbecillitas fortunae, experiatur. Ergo non modo deorum et hominum
qui ingenio valere putantur, sed etiam mulierum et adolescentium atque hominum infima fortuna,
si modo aut sua aut aliena calamitate docti sunt, sapientiae plenae sunt voces, praesertim quum
saepenumero quae in omniiun ore et sermone fere trita sunt, ad eas res transferant, quae forte iis
usu veniunt. Quumque non sit dubium, quin quae quisque timet ne sibi accidant propter ea alios
commiseretur, fit nonnunquam, ut ex ipsa. misericordia proficiscatur illud μάιτος, quod παῖδος gignere
Aeschylus dicit.¹⁰⁹) Itaque ad sapientiam adipiscendam quanta sit vis suae calamitatis, Achillis
exemplo ostenditur, quanta alienae, Philoetii. Achilles enim, quum sibi conscius esset, iram si
cohibuisset, se potuisse impedire, quominus Patroclus amicissimus ipsi omnium Achivorum ab He-
ctore necaretur, tunc demum omnem, quam adversus Agamemnonem susceperat simultatem deposuit,
ea dicens de ira,¹¹⁰) quibus nihil magis accommodata esse possunt vel ad irae vim ac naturam de-
monstrandam vel ad eOS, qui iracundia incensi sunt, admonendos, ne sero iram remittant. Philoe-
tius autem, homo ad misericordiam propensus et qui sit nativa sollertia, videns mendicum pan-
nosum eundemque cum quadam regali elegantia dicentem et agentem, quem Ulixem dominum suum
esse nescit, non potest, quin exclaniet:¹¹¹) luppiter, nemo deorum crudelior est te! qui homines

simulac ipse creavisti non connnisereris, sed ad summam inopiam et incredibilem miseriam conicias. -

Qua voce nescio quo pacto optimus bubulcus inscius eam quaestionem difficillimam significat, quam
nemo adhuc philosophorum explicavit.

Age nunc consideremus, quarum rerum explicationem bene vivendi disciplina Homerica
contineat. Sunt autem sententiae in has partes distribuendae. Pars amplectitur praecepta ad vitam
omni ex parte conformandam: pars peitinet ad religionem, sive ad supeistitionem, sive ad eam
pietatem, qua qui praediti sunt, voluntati deorum parent·, pars in fato explanando versatur, sive
quod fortissimus quisque tanta gravitate, quanta habet ipsa sententiae vim, profitetur, se nec velle
nec posse non obsequentem esse μοίρᾳ, sive quod sententia aliqua summa necessitas agnoscitur3
pars culpam hominum, pars iustitiam et modum in omnibus rebus retinendum, pars amorem patriae
plurimi aestimandum. pars perturbationes animi earumque medicamenta et mentis hebetudinen, pars
denique vita luunana quam misera sit declarant.¹¹²)

Sed iis sententiis si quis ad certam normam ordinandis operam dare velit, periculum videtur
esse, ne ea, quae ab hominibus simplicibus simpliciter dicta sunt, aut corrumpat aut ita mutet, ut
qualia ante fuerint, nemo facile agnoscat. Quid? quum ii qui doctrina summorum philosophorum
imbuti sunt, non possint retineri, quin pugnantia loquantur et de iisdem rebus alia occasione oblata
aliter iudicent, homine Homerico vitio vertendum erit, si eosdem deos, quos alias auguste et sancte
venerandos existimavit, nonnunquam propter iniuste facta accusatP¹¹³) Neque enim dictis, sed
studiis et factis virtus dirigenda est quum in onmibus rebus, tum in religione et cultu deorum.
Hector igitur non pro homine impio habendus est, quod optimum augurium esse adiumentum

