5

 

Ac primum quidem rerum naturam consideremus, quam quidem homo Homericus cognoverit.
Qua in re exponenda caveamus, ne ea quae homo Homericus sibi visus est scire, ad artem ullam
aut doctrinam ab eo redacta esse opinemur. Nam licet illud genus hominum haud ita rude fuerit
artium liberalium, in quibus numeranda sunt saltatio et carmina, quae in epulis et Phaeacum et
procorum Penelopes canuntur, tamen literae illa aetate animum liberi hominis capere nondum potuerunt.
Quid? quorum ea indoles erat, ut non persuasum haberent, praeclarum esse natura, literis totum
se dare, num ii existimandi sunt versati esse in certo quodam literarum genere? Itaque fieri 11011
potuit, quin neque omnia literarum genera animo complecterentur neque ea arcto quodam vinculo
inter se copulata esse crederent. Neque vero in terrae partibus describendis neque in siderum
motibus demonstrandis neque in rebus gestis enarrandis fide dignus videtur esse Homerus. Quam—
quam quid opus est plura de hac re dicere? Poetarum scilicet auctoritas non ea est, quae in doctrinae
studio valeat. Quid literarum inventio, quae Phoenicum propria esse dicitur, effecit? Nempe ut
quum multae res, tum ea, quae a viris doctis investigata et indagata erant, posteris traderentur.
At vero homo Homericus quum neque hoc onus gravius Aetna sustentaret neque ipse scribere posset,
tantum didicit, quantum memoria tenere potuit. Quare neque id studium literarum, quod ad peritiam
linguarum pertinet, arripuit nec grammaticam nec arithmeticam discere studuit. Immo vero id egit,
ut eas res perspectas et cognitas haberet, quae facile transferrentur in usum vitae, ex quibus se
aliquam utilitatem capturum esse putaret. Quod ita esse, documento est, quod nullius artis Homerus
ipse tam peritus videtur esse, quam eius, quae versatur in corporibus mortuorum secandis.

Quibus rebus expositis satis docuisse videor, quam apud Homerum scientiam vel doctrinam
intellegendam esse putemus. Nunc veniamus ad eum locum explanandum. quem sunt qui negent
ullius momenti esse ad hominem Homericum cognoscendum. Infitias enim eunt, quum ne nominis
quidem naturae ab Homero mentio facta sit, (00 loco,⁶) quo poeta Mercurium φύσιν cuiusdam herbulae
demonstrantem ad Ulixem liberandum a Circe ei insidias struente facit, alia vis huic voci subiecta
est) rem, quam hac voce significemus, in hominem Homericum cadere. At ego quidem non affirmo,
hominem Homericum e'andem interpretatum esse naturam quam nos, sed quaero, num apud Homerum
simile quiddam habeant homines naturae. In quo nemo dubitet dicere, nunquam naturam ipsam ab
homine Homerico aut adoratam aut numinis loco habitam aut divino honore affectam esse. Quam—
quam non desunt quaedam vestigia apud Homerum,⁷) quibus apparet, religionem Graecorum profectam
esse ab ea opinione qua qui imbuti essent vel oceanum ipsum vel terram crederent esse divina
numina, attamen si quis putet eorum rationem, quibus placeat, naturam esse deum, confirmandam
esse religione hominis Homerici, magnopere is erraverit

Nec modo non per se divinam esse naturam homo Homericus credidit, sed ne aptam quidem
existimavit, quam aut diligenter observaret aut describeret et explanaret. Itaque quas F. Preller
optime pinxit tabulas ad Odysseam illustrandam minime ita fecit, ut poetam ducem vel in arboribus
apte collocandis vel 111 floribus sociandis sequeretur: adeo nescio quo pacto necopinantibus laetitiam
quandam obiecit praeclarissimus pictor illas tabulas proponens. Nam qui eas spectat, fieri vix potuisse
putat, ut res a pictore ante oculos positas Homerus dicendo exprimeret. Qui poeta amoenitatis
locorum ipse tam neglegens videtur esse, ut non descendat ad eiusmodi descriptiones, nisi ut
demonstret, quomodo adspectu aliquo homo ad aliquid agendum aut commoveatur aut impediatur.
Quis est, cui non ante oculos versetur insula Calypsus, qua nihil potestesse amoenius Ρ ⁸) Quid? videsne,
ut poeta dicat idcirco, quo magis intellegatur, quanto Ulixes desiderio asperae et lapidosae patriae
commotus sit, Ogygiam tam ornatam esse et tot deverticula ad quiescendum offerre proceritatibus

