ut arbores viatorem floribus oblectent, reficiant umbra, non tantum valent, ut iis dominantibus locus
sit administrationi rerum vel mundi et utin eorum regno quasi constantia naturae possit consistere.

Verumenimvero tantum aberat, ut homo Homericus naturam eam esse crederet, per quam
staret, quominus quidquam fieri posset, nisi causa antecedente, ut contra in res natura constitutas
libere et sua voluntate deos se intermittentes faceret. Multis exemplis confirmare possum, quanto
superiores sint dii natura, miracula quaedam edentes, sed ne longus sim, admoneo vos hoc unum,
Minervam non prius quam Ulixes, qui, postquam vicesimo anno domum reverterat, a procis
Penelopes poenas repetiisset, ut confectus laboribus erat, satis una cum uxore dormivisset, Auroram
ex oceano arcessitam iussisse mortalibus lucem affeneffl) Quare quum natura esset ex se ipsa
iudicanda, non ex animo humano, homo Homericus, utpote qui omnes res sua voluptate, suo odio.
suo amore, suis cupiditatibus, sua voluntate, suis optationibus dirigere soleret, non potuit eam
existimare naturam, ad quam mente et cogitatione comprehendendam abstrahendi quae dicitur vi
opus erat. Ac quemadmodum deus unus idemque infinitus ab hominibus illius aetatis animo non
conceptus est, quod in eo genere, ut ait Spinoza,²²) omnis determinatio est negatio, item satis firme
conceptam animo comprehensamque non habuerunt naturam, quod nemo eius notionem cogitatione
finget, nisi avocaverit mentem a singulis ad universa.

Itaque homo Homericus quoniam non potuit facere, quin omnia sensibus perciperet, mun-
dum, quem Graeci κόσμον vocant, ita descripsit, ut uno in conspectu eum videre posset. Etenim ei
Videtur esse mundus quasi communis deorum atque hominum domus, cuius sunt tamquam tres
contabulationes. Atque earum contabulationum supremam dii Olympii domicilium habent, mediam
id est terram homines et ea numina, quae mare tenent, ut non dicam de nymphis et aliis diis
minorum gentium, tertiam Pluto cum aliis diis inferis habitat. Quae opinio tam divulgata est et
tam late serpsit, ut ea tamquam fundamento ille po‘eta, quo maiorem media aetas tulit neminem.
niteretur in poemate faciendo, quod inscriptum est divina comoedia. Nec vero solum mundi tam
minutam et pusillam imaginem homo Homericus animo finxit, sed etiam terrae adeo non veram aut
magnitudinem aut speciem et formam cognovit, ut eam orbem esse putaret, qui undique ut insuia ab
oceano circunifunderetiir.²³) Nam ii subtilius mihi et putidius rimati videntur esse quam verius
dixisse, qui ex e0, quod Ulixes ad inferos iturus admonitus esset a Tiresia, ne delaberetur a decli·
vitate viae in orcum ferente, demonstrare ausi sunt, haud ita multum abfuisse, ut Homerus sciret,
terram esse globum.²4) Satis mihi multa verba feciss'e videor de causa, cur homo Homericus existi-
mandus esset aliter de natura sensisse ac nos. Quid ergo? qui ita naturam ducem sequebantur, ut
sibi conscii non essent, se natura ducente vitam agere, ii poterant desiderio quodam commoveri eiusdem
naturae, cuius ipsi non dispares erant? qui maximam partem diei sub divo consumebant, ii poterant eo
animo esse, ut domo relicta sibi viderentur tamquam e carcere effugisse? qui, quidquid agebant,
vel 111 ora versabantur vel in mari vel in luco vel 111 agris, ii poterant more doctorum virorum
umbratilium naribus admotis ad flosculos odorem eorum explorantes laetitia gestire?

Atque adhuc ea dixi, causa cur homini Homerico non fuisset, quamobrem ipsam naturam
adoratione aut veneratione dignam putaret: videamus nunc (le opinione deorum. Etenim qua vene—
ratione naturam afficiendam esse homo Homericus non credidit, ea deos affecit. Non igitur solem
adorabat,²⁶) sed numen, quod in eum beneficium lucis et caloris contulerat, non aquam, sed Neptunum.
11011 ignem, sed Vulcanum, non ae'ra aut aethera aut coelum, non fulmina tonitruque aut grandines aut
imbres, sed Iovem. Nam quidquid a natura profectum ei est aut terrori aut gaudio aut timori, id dicendo
exprimere non potest nisi animo fingit quasdam personas, quas ut aliquid agant eodem affectu animi

