23 „-

 

est a timore, in quo qui sunt cavent, ne male de ipsis homines existiment. Quem igitur
hominum Homericorum ad honorem petendum idoneum fuisse existimamus? Nempe non eum,
quem neque deorum neque hominum pudeat. Nam postulamus, ut concedatur, honorem ab homine
Homerico habitum fuisse nullius pretii, nisi iis tn'bueretur, qui eo digni essent, nisi vero existimas,
illa aetate mores praecipites ire coepisse aut eorum tantam fuisse corruptelam, ut honores venales
haberentur, ut qui viri uoniam essent boni aut probi, quum videri vellent, simulationum amantes
in honoribus vel dandis vel accipiendis tegumenta omnis nequitiae quaererent„ Ac ne pudicitia
quidem hominis Homerici ea erat, ut coeundi appetitum simulatione sanctitatis aut dicendo obtegeret,
sed quum in omnibus rebus, tum in voluptate amatoria nimia cogitatione aut libidinibus naturae
legibus repugnantibus non impeditus est, quin rectam viam ingrederetur. Quare praeterquam quod,
quae naturalia essent, homo Homericus turpia esse existimare non potuit, ceterum quum nemo poeta
vituperandus sit, quod in hominibus eorumque moribus describendis nihil spectat nisi, ne unquam
a veritate deflectat, ne Homero quidem obiciendum est, quod vel deos vel homines suo tempore
et suo loco cupiditates explentes facit. Testis est Iuppiter,¹4⁸) qui nocte appetente cum Iunone
concumbere solet. Quid? Alcinous et Arete nonne item se gerunt?14⁹) Itaque, ut plura non dicam
neve aliis exemplis confirmem, quam ne in hac quidem re explananda Homerus recedat a consue-
tudine enarrandi distincte et distribute omnia, quae sint in ordine et lege naturae posita, sumatur
exemplum egregiae integritatis a matre Achillis filium admonente, ne longius dolore Patrocli mortui
captus neglegeret cum puella corpus com1niscere.¹⁶⁰) At sunt Iuppiter et Paris adeo non libidines
domitas habentes, ut ille sub divo in culmine montis Idae versans non erubescat cum Iunone
coire,¹⁶¹) hic modo victus a Menelao idemque servatus a Venere complexus venereos non fastidiat.¹⁶¹)
Quis negat? Sed Homerus suo iure talem hominis naturam depingit, qualis est, praesertim quum,
si unquam, illis locis praeclarissimis argumentis demonstret, qui factum sit, ut Iuppiter et Paris in
libidinem inducerentur. ¹⁶³) Neque enim dubium est, quin Iuppiter, quum Iunoni zona Veneris
ornatae1⁶4) resistere non possit, libidinum illecebris irretiatur, ac simili modo Paris acceptae cladis
non immemor animum suum voluptate quasi obtundere studet. Verum, ut eo, unde degressa est
referat se orati0, dicendum est, quibus virtutibus ii praediti fuerint, qui honoribus affecti sint, et
quales fuerint honores.

Fortitudinem autem omnium virtutum summam ab homine Homerico habitam esse nemo
est quin videat. Quae enim est virtus, quae magis respondeat personis eorum, qui heroicis, quae
vocantur, temporibus fuerunt? Quibus temporibus tantus est omnium consensus, ut nihil quisquam
factum velit, quod non omnibus probetur. Itaque quod Achivi Troiam oppugnaverunt et quod
Ulixes procorum maleficia vindicavit, in iis rebus gerendis ab optimo quoque non modo laudatus,
sed etiam adiutus est 3 videlicet nemo erat vir bonus, cuius non multum interesset, ut, qui iura
divina et humana permiscuissent, punirentur. N ec minus Hectoris eiusque· sociorum facta ab
omnibus magni aestimabantur, quippe quum Troiani ipsi quoque nihil aliud facerent, quam patriam,
liberos, coniuges defenderent. Num igitur mirum, quod quam virtutem ab omnibus solam
praedicandam et laudibus extollendam putari viderunt, ei colendae operam dederunt omnes?
Neque enim ea virtus a iustitia aut a probitate aut a veritatis amorem) plane vacua
erat, sed ea, qua, qui instructus erat, suum suorumque ius ita persequeretur, ut, praesertim
confisus corporis robore, nihil timendum existimaret, dummodo ad effectum adduceret, quod iustum,
quod ‘viro magnanimo dignum, quod sibi suisque utile esse iudicaret. Atque occasio fortitudinis
praestandae tam crebro data erat, ut ad certamina singularia non descenderent nisi cum hostibus

3*

