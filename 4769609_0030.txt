24

nec quemvis unum ad pugnam provocarent, a quo iniuriam vel voce vel plaga accepisse sibi
viderentur, quasi vero per se cuiquam dedecori esset, iniuriam accipere, ac non facere3 quae
perversitas animi media aetate ab hominibus equestri ordine pro eximia virtute haberi coepta ac
nondum, quod dolendum est, in eam sententiam a multis accipi desita est. Sed vir fortis quum
nemo esse posset, quin vires corporis quam maxime excoluisset, quin saltando, currendo, luctando,
disco iaciendo sese exercuisset, propter hoc ipsum qui his rebus excellebat, apud omnes in honore
erat. Nam, ut ait apud Phaeaces Laodamus, vir, quod pedibus velocibus et lacertis validis praestare
potest, ex eo longe maximam capit gloriam, si modo vir est.¹⁶⁶) ——-

Age nune videamus, quae praemia fuerint virtutis et qui gradus honorum. Responderunt
autem honores frugalitati temporum heroicorum, quibus nondum homines aut nomina inania et
appellationes aut insignia et solemnia ornamenta aucupabantur eo avidius, quod putarent, se eas res
possidentes tantam auctoritatem consecutos esse, ut non iam esset, cur in magnis laboribus desu-
darent. Atque item non eorum, penes quos omnis erat potestas, iudicium sequebantur asseclae ita,
ut hac mole imperii honorum vanitate nixi ii obruerentur, qui mallent sui iuris esse quam decorati
insignibus servorum multitudinem augere, sed honores, quum non in singulis infixi haererent in
perpetuum personis, denuo semper acquirendi erant. Sed ne quis quae de appellationibus et insig-
nibus dixi non recte interpretetur, concedendum videtur, cupiditatem earum rerum multo honestiorem
esse quam lucri faciendi. An non Persae Graecos metuerunt, quum audivissent, eos Olympiis certare
de corona virgulis oleaginis factaP¹⁶⁷) Constabant igitur honores bona fama — nihil autem magis
timori erat quam νέμεσις, id est infamia¹⁶⁸) — et donis, quae quam exigua saepe fuerint, inde
intellegi potest, quod fortissimus quisque maioribus carnibus aut vinis melioribus contentus erat.¹⁶⁹)
Huc accedit, quod optimus quisque sperabat, fore ut memoria sua nulla unquam oblivione deleretur,
praesertim si laudes ipsius a vatibus celebrarentur.¹⁶⁰)

Dixi de moribus, nunc dicam de republica et de ea virtute, quae ad societatem hominum
pertinet, de iustitia. Cur igitur amore iustitiae non vacasse homo Homericus existimandus est? ,
Quia non sibi quisque in solitudine vivebat, sed praeclare cum aliis agebat. Atqui societas hominum
nulla omnino esse potest, nisi qua quisque iniuria se affici non vult, eam ne aliis quidem facit.
Videsne igitur, ut Cyclopes ideo omnium iurum neglegentes sint, quod solitariam agant vitam? ¹⁶¹)
lta fit, ut homo Homericus, si non scriptas habuerit leges, at certe a maioribus quandam normam
iuris acceperit, ad quam, quisquis iudex exsisteret, sententiam dirigeret, nisi ius flecteret ¹⁶²) Et
tam in iure dicendo quam in republica administranda rarius heroicis temporibus quam postea fieri
solet, ut ius laedatur. Quid enim? Publicae necessitates tam difficiles et tam variae erant, ut
publicum ius communi humanitatis iuri repugnaret? Minime hercle. Ac quae iura sermone tradita
et propagata erant, propter simplicitatem vitae publicae et privatae adeo non contorta aut impedita
erant, ut iuris interpretatio ab humanitate non abhorreret. Adde, quod illis temporibus non tam
celeriter commutatio rerum omnium, quae ad societatem hominum spectabant, fieri poterat, ut novissi-
mus quisque temporum habitus novam deinceps iuris rationem postularet. Quibus ex omnibus rebus
facile intellegitur, hominem Homericum eo dolore non facile cruciari potuisse, quo nullum maius
esse potest, quo quis si suo iure privatus est, pungitur. Quid ergo? Qui legibus saepissime
impediuntur ius suumtueri, tueri contendunt? homines Homerici non contenderunt? Sed haec haetenus.

Nunc videamus, quaeso, respublica qualis fuerit. Antiquissimis igitur temporibus homines
paritate originis, linguae, morum inter se coniunctos in eius fidem se contulisse, qui iis videbatur
auctoritate et opibus aptissimus ad iura communia defendenda, ita per se elucet, ut credibile sit,

