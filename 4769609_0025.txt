19

 

patriae afferendum dicit114) nec Phaeaces, quum invito Neptuno hospites mari domum transducunt, omnem
religionem delent¹¹⁶) nec Menelaus, pariter ac Philoetius, negans Iove esse ullum deum crudeliorem
(neque enim gladio diffisso potuit facere, ut Paridem caederet) aut contemnens deorum aut iis invisus

existimandus est.²¹⁶)

Deinceps, ut erat propositum, videndum est, quod summum bonum habendum esse homo
Homericus putaverit. Ea igitur disputatio quattuor in partes dividenda videtur esse, quarum prima
est, quae docet a quodam studio bonorum augendorum haud alienos fuisse homines Homericos. Se-
cunda est autem, quae docet, mores patrios constanter secutum esse hominem Homericum. Tertius
est locus, qui ducitur a republica et iustitia conservanda. Quarta est pars, quae docet, hominem
Homericum ita corporis viribus excolendis studuisse, ut non vacaret quadam elegantia. Earum, si
placet, rerum quanta quamque sit gravis una quaeque, videamus.

Primum igitur de possessione bonorum dicendum est. Atque in ea re exponenda hoc sine
ulla dubitatione confirmaverim, lucri faciendi et divitiarum parandarum minus cupidum fuisse ho—
minem Homericum quam homines, qui nunc sunt, et bona non tam per se expetenda quam quod
essent sustentandae vitae existimasse. Nam neque pecuniis corrumpi aut omnia ut pecuniae causa
facerent adduci neque omnia in pecuniam redigere aut divendere neque acervos nummorum con—
struere neque ex aere alieno laborare potuerunt ii, qui, quum omnino expertes essent auri argentive
signati, pecuniis ut aut uterentur aut abuterentur nullo modo commovebantur.

Quare agri colendi studium vigebat, praesertim quum fundi possessores non tam avari essent,
ut agrum paternum propter cupiditatem infinitam pecuniae relinquerent, quofactum est, ut homines
Homerici, qutmi diutissime uno loco sederent, patriae amantissimi essent. Quumque avaritia non
tanta posset capere incrementa quanta posteris temporibus. nondum ea discordia concitari coepta est,
quae ex odio alterno oriri solet, si cives civium maioribus pecuniis et divitiis invident. Quid? qui
fenus iniquum exercere nondum assueverant, num ii aegre tulerunt, quod labor mercede non com-
pensatus esset?

Iam illud videamus, quibus ex rebus bona constent et quomodo parentur et augeantur.
Quaecunque homo Homericus possidet, sunt aut κειμήλια aut πρόβατα aut servi, et in κειμη>.ίοις“8) nu-
merandi sunt agri et res pretiosae, quae dividendae sunt in quaedam pondera auri argentive, quae
τάλανταιῃ) vocantur, et in res utiles easdemque formosas e metallis factas autad bellum gerendum
· aut ad res domesticas administrandas, πρόβαταυδ) autem sunt pecora, iumenta, armenta, greges. Pa·
rantur autem et augentur haec bona omnia aut mercatura, quae fit permutandis mercibus, aut heredi-
tate aut dote, quam ·filia a patre accipit ex iis bonis, quae procus pro filia patri antea dedit,¹¹⁹)
aut praeda ab hostibus facienda aut muneribus et donis acceptis et datis. Sed qui quaestus faciendi
causa merces permutant, despiciuntur, non quod despicatui ducatur, si quis unius potissimum artis
peritus sit et partes eius susceptas cum fide tueatur, nam poeta120) sive vates et medicusffl) sunt in
aliquo numero et honore, sed quia munus ipsum mercatoris sordidum videtur. Itaque Ulixis ani-
mum Euryalus nulla re potuit magis offendere, quam quod eum verbis vulneravit, quum diceret,
eius studia in mercatura facienda versafi.1²²) Sed quo minus homo Homericus studet mercaturam
facere, eo magis delectatur iis bonis, quae aut fortitudine vel hostibus proelio victis vel urbibus
occupatis sua facit aut dono ei dantur ab iis, quos amat et a quibus amatur. Nulla igitur in alia
re gesta Achilles tam gloriatur, quam quod urbes tot deleverit, quot nemo alius, et tantam fecerit
praedam, quantam neque Agamemno neque Aiax Telamonius neque Diomedes aliique.¹²³) Dona
autem quanti aestimentur, inde apparet, quod habentur non modo hospitii pignora, quae, si accepta

3

