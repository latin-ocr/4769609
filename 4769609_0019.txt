13

 

etiam expiandi dei causa in ora boves et capros mactaverunt⁷³). In omnibus igitur sacrificiis fa-
ciendis concedendum est homines emptores, deos venditores earum rerum videri, quas illi per se
non habent, hi ita dant, ut ipsi quoque pro munere dato aliquid accipiant. Quamquam contenti
sunt dii tantulo tributo, quantulo non vitam sustentant, sed vident, homines deorum non immemores
esse; attamen vaporibus e carne assa ortis et sursum latis Iuppiter ipse tantopere delectatur, ut
aegre ferat eorum mortalium aut calamitatem aut mortem, qui nunquam omiserunt eam voluptatem
summo deo afferren) Nec vero fiducia sacrificiorum homo Homericus commotus est, ut iis ipsis
sibi videretur satisfecisse ad deorum benevolentiam sibi conciliandam. Quod si ita fuisset, verisimile
est, procos Penelopes, priusquam consilium iniissent Telemachum de medio tollendi, sacris faciendis
favorem deorum captaturos fuisse. Sed id adeo nonin furiosos illos iuvenes valuit, ut, ubi primum
insidias eorum Telemachus Minerva auctore effugit, ea re admonerentur⁷⁶), ne in eo incepto perse-
verarent, praesertim quum Amphinomus, quae eius erat probitas, hunc in modum dixisset: se non
ab animo impetrare, ut Telemachum necaret; quid enim esse detestabilius quam regis filium occi-
dere? Itaque illi deos consulerent, utrum id facinus committerent necne, quibus si placuisset, se
Telemacho vim allaturum esse et ceteros incitaturum, ut idem facerent. Ita a timore deorum et
pietate plane desciscere ne procorum quidem levitas potest nec religio ullam vitae conditionem ex-
pertem sui esse patitur.

Sed quoniam quales deos homo Homericus animo finxerit satis dictum est, videtur sequi,
ut videamus, animi num subtiliorem definitionem ex Homericis carminibus sumere possimus. Ac
tres sunt res, quantum ego existimare possum quae hocloco sunt disserendae: vis et natura animi,
libera quam vocant libertas, immortalitas animi.

Primum igitur de animo ipso dicendum est. Quam ad rem explanandam possum omnes eos
,locos colligere, quibus, quamvis sit magna varietas vocabulorum, animi mentio facta ita est, ut com-
paratione eluceat, cui generi proximo subsit notio animi et quae partitio' facienda sit eius generum
partiumque. Sed opportune accidit, quod eius modi disputatio iam pridem a viris doctis satis dilucide
habita est,⁷⁶) ex qua quae efficiuntur placet proponere. Significant igitur haec voeabula pars eas
partes corporis, in quibus animus sive eius affectus domicilium et sedem habere dicuntur, pars ipsum
animum et eius affectiones, pars promiscue et sedem et animum ipsum. In domiciliis autem animi
numeranda sunt κῆρ, κραδίη, στῆζτος, φρένες animum et animam vel affectiones declarant ἦτορ, θυμός,
μένος, μῆτις, νόος, ψυχῆ; medium quiddam tenent inter corpus et animum κῆρ, κραδίη, φρένες, praeterquam
quod, ut supra demonstratum est, sunt domicilia animi. Dies me deficiat, si expromere coner, quae
animi ingeniique facultates et quae animi affectiones his vocabulis significentur et quam quaeque
habeat sedem3 tantum dico, quae sententia vocabulis θυμοῦ et ψυχῆς subicienda esse videatur. Intelle-
genda est igitur ψυχή spiritus vitae sive vis vitalis quasi per totum corpus ita diffusa, ut non in una
eius parte haereat, atque ea vis corpus deserat mortuum necesse est ideo, quod sola animi vitalis
vis efficit, ut corpus sit vivum, unde apparet, cur non semel Homerus dixerit, ψυχήν ex ore vel ex
vulnere mortifero morientium avolare ad inferos, apud quos vitam parum vitalem umbrarum ritu
agat-⁷⁷) Etenim ψυχαί quum primum eo venerunt, nihil sunt nisi εἴδωλα vel νεκύων ἀμενηνὰ κάρηνα.
Ea autem vi ψυχῆς se animat-um esse, homo, donec vivit, ostendit sung», non νόῳ, quod vocabulum
non tam late patet quam θυμός. Qua in re hominis Homerici natura potissimum cernitur quippe
putantis, vitam et animi vim non tam in rebus cognoscendis quam gerendis positam esse, non quo
non idem θυμός saepissime parem aut simillimam habeat vim ac νόος, sed quod ad proprietatem animi
humani significandam homo Homericus eo vocabulo utebatur, quod cadit in vitae actionem, non in

