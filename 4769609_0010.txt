4

 

voluntate homo Homericus dirigendus sit. Quo fit, ut quisquis de eo recte iudicare et ipse vult et alii ut
possint facere, ei quaerendum sit, quid homo Homericus voluerit. Ecce autem Sallustius confirmare
videtur, voluntate explananda explanari et aperiri naturam humanam, quum dicit, id'em velle atque idem
nolle, eam esse veram amicitiam.³) Quid ita? Quia amicitiam aut ullam esse posse aut certam negat, nisi
amicus amicum adiuvet ad consequenda ea, quae maxime expetenda putet3 quod autem plurimi quisque
aestimet ideoque velit, eo naturam eius explicari, ergo ex similitudine morum natura constituta veram
amicitiam proficisci. At vero non potest fieri, ut quisquam velit, quod 11011 aut sensu perceperit aut
mente intellexerit. Quis negat? Sed non magis quod quisque vult e sensu aut cogitatione pendet
quam quod sentit aut cogitat in voluntate positum est. Neque enim ita generati a natura sumus,
ut rem ullam dignam existimemus, cui studeamus, qua non aliquo modo delectemur arque omne
animal et fugit, quod sibi nocere, et appetit, quod sibi prodesse sensit. Quid? iucunda vel optabilia
quae nobis videntur nonne adeo mentem quasi praeoccupatam et praeceptam tenent, ut qued quisque
maxime expetendum esse putet, aut esse aut futura esse speret?⁴) Ii, qui nunc sunt, qui a pueris
assueverunt et didicerunt in potestate mentis esse et rationi parere, nonnunquam ita praeiudicata
opinione capti sunt, ut prava cogitatione cogantur falsum putare: hominem Homericum, cuius
nondum mentem longinquum et acre studium literarum acuerat, cuius nondum animus a simplici-
tate naturae degeneraverat, putamus potuisse in omnibus rebus perpendendis quid verum esset, quid
falsum, subtiliter diiudicare? Sed nimis multa, perspicuum est enim, hominem Homericum, quum
longissime ab ea subtilitate absit, quam viri docti non possunt non adhibere vel in (lisputationibus
habendis vel in conscribendis commentationibus, semper in vita omnes ad paites conformanda ita
se gerere, ut quae senserit et quae cogitaverit non possint discerni ab iis, quae voluerit. Quare
quidquid de natura deorum iudicat, quidquid de humano animo cogitandum csse putat, non tam
docet ita, ut nihil spectet nisi veritatem ipsam, quam ad eas res revocat, quas maxime expetendas
esse existimat. Hinc illa ingenuitas, hinc illa simplicitas, quibus qui praediti sunt ab omni simu-
latione et dissimulatione alieni videntur esse, nisi vero Ulixem alio fuisse animo credis, quod
Polyphemo ex eo nomen percontanti sibi Nemini esse nomen responderit. Huc accedit, quod homo
Homericus, id quod commune habere mihi videtur cum poeta, nunquam a sensibus mentem sevocare
consuevit, quod, quae non cadunt sub sensum, omnino nulla esse putat3 ex quo fit, ut Homerus
neminem unquam induxerit philosophantem; nam philosophus quum nihil antiquius habeat, quam
ut acie mentis a consuetudine oculorum abducta ideas cogitatione abstrahat a singularibus rebus,
dissimillimus est existimandus hominis Homerici. Sed ut ea res non impedimento est, quin Homerus
per imagines adumbret et depingat eadem, quae postea philosophi suo more explicaverunt,⁶) ita

. philosophiae instar homini Homerico est tamquam quaedam scientia maximarum rerum ad vulgarem

popularemque sensum accommodata. N ec solum 1000 philosophiae habuerunt homiues Homerici
doctrinam et rationem rerum divinarum sacrarumque, sed etiam quae philosophia versatur in actione,
ea idcirco non caruerunt, quod aliquot praecepta non desierunt tradere, quae qui observant, iustitiam
et alias virtutes colunt. Videlicet quisquis non sine aliqua constantia ad easdem sententias revocat,
quae ad vitam instituendam pertinent, si minus ipse est philosophus, at certe philosopho idoneus
videtur esse, a quo philosophia aut doctrina saltem aliqua repetatur.

Iuvat igitur de homine Homerico ita scribere, ut primum exponamus, quid de rerum natura
senserit, tum quid maxime expetendum vel summum bonum esse existimaverit, id est, quid voluerit,
post quid sit causae, cur homo Homericus aliqua ex parte vel iis, qui nunc sunt, exemplum ad
imitandum proponendus sit.

